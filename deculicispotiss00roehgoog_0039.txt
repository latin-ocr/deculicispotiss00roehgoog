-30-

cultatem poetae propriam dictionem restituendi positam esse
clamitantes Vossiani fautores bonam et integram scripturam
ceterorum librorum reiciunt et ex prava coniciunt vocem, quae,
etsi litteris traditis similis est, tamen, num connexui rerum satis-
faciat aut vetustiorum verbo superior sit, non curant. Sed si
quis aeque ac sincere et illam et hanc vocem ponderet, non
vereor, ne, utra praestantior sit, haesitet. Non dico de con-
sensu codicum tetra exhibentium, non de apta et ad rem

, idonea dictione tetris, id modo commemoro Baehrensii coniectura

certis elegantem et venustam oppositionem verborum iocunda
quiete et tetris cladibus, quae non modo consilio non refragatur,
verumetiam a poeta consulto effecta esse videtur, depravari et
funditus tolli, nedum emendari. Equidem nullo loco confiden-
tius quam boc quaestionem de discrepantiis ita dirimo, ut tetris
genuinam esse scripturam, catria autem, cume et t litteras
saepissime inter se permutatas esse exploratum sit, ex propria
tetris socordia scribae descriptam esse contendam.

Etiamsi singulas singulorum librorum scripturas mente non
praeoccupata perpensitare de iisque in utramque partem aeque
disputare in animo habui, tamen studio ablatum nonnunquam
me partes non ita ut volui egisse confiteor, ouius peccati nunc
a benevolis iudicibus veniam, si quae potest, dari cupio et data
magnopere laetabor, cum semper sibi constare praecipue tironi-
bus difficillimum esse nemo sit qui nesciat. Iam Bembini et
Cantabrigiensis pretium et auctoritatem stabili fundamento im-
posuisse etde Vossiani praestantia, quae primum a Schradero
significata, tum a Baehrensio in textu statuendo observata est,
magnam partem adeo detraxisse mihi videor, ut huius muneris
critici finem facere possim. Attamen ut aequitatis partes plane
sustineam, nonnullos locos pertractare opus est, de quibus quid
iudicandum sit etmihi dubium est et nescio an ulla fides inde
ad Vossianum redundet. Dico tres locos vs. 20-21, 148-149,
311-312, qui forsitan recte ab huius codicis fautoribus obi-
ciantur. Etenim quae Baehrensius in praef. p. IX annotavit,
ea ad argumenta, quae adhuc attuli, infringenda idonea non esse

 

